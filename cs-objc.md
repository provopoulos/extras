## Η περίπτωση του του Αντικειμενοστραφούς Προγραμματισμού και της Objective-C

Από τα μέσα της δεκαετίας του ’60, αρκετοί επιστήμονες υπολογιστών και άλλα ενεργά μέλη αυτού του χώρου διαμαρτύρονταν για την κρίση διαχείρισης και επαναχρησιμοποίησης του λογισμικού. Ένα ευρέως διανεμημένο γράφημα εκείνης της εποχής προέβλεπε ότι το κόστος του προγραμματισμού αναμένονταν να ξεπεράσει το κόστος παραγωγής του υλικού. Η ανησυχία που είχε προκληθεί ήταν τόσο μεγάλη ώστε το NATO να συγκαλέσει το 1968 ένα συνέδριο επιστημόνων υπολογιστών στο Γκάρμις της Γερμανίας για να εξετάσει το κατά πόσον μπορεί ο προγραμματισμός λογισμικού να υιοθετήσει τις αρχές και τις τεχνικές της μηχανικής.

Μέχρι και τη δεκαετία του ’80, τα προβλήματα κόστους και πολυπλοκότητας στον προγραμματισμό λογισμικού παρέμειναν άλυτα. Το φαινόμενο αυτό, αποτυπώθηκε εκεί την εποχή ως ο «Νόμος του Μπρουκς» (Brooks’ law) – δηλαδή αν μια ομάδα προγραμματιστών ξεπεράσει έναν συγκεκριμένο αριθμό μελών (με παράλληλη αύξηση της πολυπλοκότητας του λογισμικού), η προσθήκη περισσότερων προγραμματιστών θα αυξήσει θα αυξήσει το κόστος και θα καθυστερήσει την κυκλοφορία του. Ο Μπραντ Κοξ (Brad Cox) αντίκρουσε τις διαπιστώσεις του Μπρουκς υποστηρίζοντας ότι ο αντικειμενοστραφής προγραμματισμός (OOP) θα μπορούσε να χρησιμοποιηθεί για τη δημιουργία βιβλιοθηκών αντικειμένων (objects) λογισμικού που οι προγραμματιστές θα μπορούσαν στη συνέχεια να  τις χρησιμοποιήσουν, συνδυάσουν και επαναχρησιμοποιήσουν γρήγορα και εύκολα για την παραγωγή λογισμικού μειώνοντας 5 έως 10 φορές τον απαιτούμενο χρόνο συγγραφής του. Δηλαδή η προτυποποίηση θεμελιωδών λειτουργιών με τη δημιουργία έτοιμων βιβλιοθηκών, θα επέτρεπε στους προγραμματιστές να ασχοληθούν πλήρως με τα τμήματα εκείνα της εφαρμογής τα οποία την καθιστούσαν μοναδική στην αγορά λογισμικού – ενισχύοντας έτσι τα επίπεδα παραγωγικότητάς τους. Για τον λόγο αυτό, ο Μπραντ Κοξ, μαζί με άλλους συναδέλφους, δημιούργησε την γλώσσα προγραμματισμού Objective-C η οποία είναι βασισμένη στη διαδικαστική γλώσσα προγραμματισμού C με αρκετά ερεθίσματα από την αντικειμενοστραφή γλώσσα προγραμματισμού Smalltalk.

Ο Στιβ Τζομπς και οι μηχανικοί του στην NeXT αντιλήφθηκαν από νωρίς πως το όραμα του Κοξ ήταν σε μεγάλο βαθμό με το δικό τους όραμα και αποφάσισαν να εξασφαλίσουν δικαιώματα χρήσης της Objective-C ώστε να αναπτύξουν την εργαλειοθήκη του επόμενου λειτουργικού τους συστήματος, του NeXTSTEP. Η κεντρική βιβλιοθήκη γραφικών διεπαφών χρήστη που χρησιμοποίησαν οι προγραμματιστές της NeXT για την κατασκευή των εφαρμογών τους ήταν το ApplicationKit ή AppKit σε συνδυασμό με ένα οπτικό εργαλείο, το “Interface Builder” που έδινε την δυνατότητα στους προγραμματιστές να συνδέουν τα αντικείμενα στα προγράμματά τους με οπτικό, γραφικό τρόπο. Το εργαλείο αυτό, περιείχε γραφικά στοιχεία (widgets) όπως πεδία κειμένου, γραμμές προόδου (progress bars), κουμπιά και συνδετήρες για την διασύνδεση αυτών των στοιχείων μεταξύ τους ώστε να παράγουν σε πραγματικό χρόνο μια γραφική διεπαφή χρήστη η οποία ανταποκρίνονταν σε προσαρμοσμένες υλοποιήσεις και στηρίζονταν σε συγκεκριμένη προτυποποίηση.

Μπορούμε να κρίνουμε εκ του αποτελέσματος αν αυτή η κατεύθυνση αυτή έθετε την βάση για τον τρόπο ανάπτυξης των εφαρμογών του μέλλοντος. Το πιο συναρπαστικό πλεονέκτημα ήταν πως η «πλούσια» εργαλειοθήκη του λειτουργικού συστήματος NeXTSTEP επέτρεπε σε προγραμματιστές να δημιουργήσουν καινοτόμες εφαρμογές, οι οποίες δεν μπορούσαν να αναπτυχθούν σε άλλες πλατφόρμες της εποχής και δεν θα μπορούσαν να αναπαραχθούν σε αυτές χωρίς τεράστια και επώδυνη για τον κατασκευαστή προσπάθεια. Τέτοια παραδείγματα εφαρμογών αποτέλεσαν η γρήγορη δημιουργία πρωτοτύπων για την ανάπτυξη της πρώτης έκδοσης του προγράμματος περιήγησης (WorldWideWeb) του Παγκόσμιου Ιστού από τον Τίμοθι Τζον Μπέρνερς και ο πρώτος ιστότοπος ηλεκτρονικού εμπορίου της Dell το 1996. Σήμερα, η διαδικασία ανάπτυξης εφαρμογών για το περιβάλλον iOS φορητών συσκευών της Apple έχει τις ρίζες της στο οπτικό εργαλείο ανάπτυξης εφαρμογών “Interface Builder” του NeXTSTEP το οποίο διαδέχτηκε με μεγάλη επιτυχία η σύγχρονη εκδοχή του λειτουργικού συστήματος macOS (OS X).